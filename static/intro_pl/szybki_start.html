<!doctype html>
<meta charset="utf-8">
<title>SpaceBots - szybki start</title>
<link rel=stylesheet href=doc.css>
<h1>SpaceBots - szybki start</h1>

<p>SpaceBots to gra, w której stworzona przez ciebie sztuczna inteligencja będzie walczyć z innymi graczami o rzadkie zasoby, lepsze podzespoły oraz nowe technologie.</p>

<p>Gra do działania wymaga dość nowej przeglądarki.</p>

<p>Pewnie widziałeś/aś już stronę SpaceBots. Wygląda ona mniej więcej tak:</p>
<img src="intro_0.png">
<p>To właśnie tutaj będzie odbywać się większość rozgrywki. W czasie gry dość często używał będziesz konsoli JavaScript dostępnej w tzw. DevTools. Możesz je otworzyć wciskając <kbd>F12</kbd>.</p>
<img src="intro_1.png">
<p>W czasie rozgrywki bardzo przydatna będzie możliwość uruchamiania na tej stronie własnego kodu. Jak to jednak zrobić? Istnieje kilka sposobów, zostały one opisane poniżej</p>

<h2>Własne skrypty z serwera HTTP(S)</h2>
<p>SpaceBots umożliwia wczytywanie skryptów z dowolnego serwera HTTP(S). W tym celu, wpisz poniższą linijkę w konsoli JavaScript i odśwież stronę:</p>
<code><samp>localStorage.custom_scripts = JSON.stringify(["https://my.server/bot.js"]);</samp></code>
<p>Pamiętaj jednak, że ładowanie skryptów z serwera HTTP podczas gry po HTTPS wymaga odpowiednich wyjątków bezpieczeństwa w przeglądarce. Na przykład, w przypadku przeglądarki Google Chrome musisz ją uruchomić z parametrem <code>--allow-running-insecure-content</code></p>

<h2>Własne skrypty z systemu plików</h2>
<p>Postępowanie jest analogiczne jak w przypadku pobierania skryptów z serwera HTTP. Użyj linku podobnego do <code>file:///home/krzys_h/Pulpit/bot.js</code> lub <code>file:///C:/Users/krzys_h/Desktop/bot.js</code></p>
<p>Większość przeglądarek wymaga jednak dodatkowej konfiguracji aby ładować skrypty z lokalnego systemu plików. Na przykład w Chrome, uruchom go z parametrem <code>--allow-file-access</code></p>

<h2>Lokalna kopia kodu gry</h2>
<p>Ta opcja jest najwygodniejsza i daje największą swobodę zmian w całej grze. Pobierz <a href="https://github.com/krzys-h/SpaceBots/archive/master.zip">kod SpaceBots</a>, i skopiuj katalog <code>SpaceBots/static/</code> na dowolny lokalny serwer HTTP.</p>
<p>Jeśli teraz cokolwiek wyedytujesz przez DevTools, wszystkie zmiany pójdą w zapomnienie po odświeżeniu strony. Żeby Chrome zapisał zmiany, musisz poinformować go, gdzie znajdują się pliki strony.</p>
<p>Kliknij na ikonę koła zębatego:</p>
<img src="intro_2.png">
<p>Potem wybierz <samp>Workspace</samp>:</p>
<img src="intro_3.png">
<p>Teraz kliknij <samp>Add folder...</samp> i dodaj katalog <code>SpaceBots/static/</code>:</p>
<img src="intro_4.png">
<p>Potwierdź w przeglądarce, że zezwalasz na modyfikację tego katalogu:</p>
<img src="intro_5.png">
<p>Z listy na dole wybierz nowo dodany katalog i kliknij w <samp>Edit...</samp>. W okienku pod tytułem <samp>Edit file system</samp>, w polu <samp>URL prefix</samp> wpisz <code>http://localhost:8080/</code>, a w polu <same>Folder path</same> wpisz <code>/</code>. Gdy skończysz wciśnij enter:</p>
<img src="intro_6.png">
<p>Zamknij okiena ustawień tak żeby wrócić to takiego ekranu:</p>
<img src="intro_1.png">
<p>Od teraz możesz edytować kod strony bezpośrednio w Chrome. Zanim weźmiemy się za edycję ustaw jeszcze okno DevToolsów w wygodniejszej pozycji. Przytrzymaj przycisk pozycji i wybierz podział pionowy:</p>
<img src="intro_7.png">
<p>Okienko przeskoczy na bok:</p>
<img src="intro_8.png">
<p>Zakładka <samp>Elements</samp>, w której się znajdujesz pokazuje drzewo elementów HTML. Może wygląda jak plik .html strony, ale teraz ten kod <em>żyje</em> w pamięci przeglądarki jako sieć komunikujących się obiektów. Nie można go przez to edytować. Żeby to zrobić, przejdź do zakładki <samp>Sources</samp>.</p>
<img src="intro_9.png">
<p>Po przejściu, wciśnij <kbd>Ctrl + O</kbd> i strzałkami wybierz plik <code>index.html</code>. Możesz wpisać kilka znaków z jego nazwy żeby szybciej do niego dotrzeć. To jego załadowaniu dostaniesz możliwość jego edycji:</p>
<img src="intro_10.png">
<p>Teraz edytując stronę możesz spokojnie usunąć lub zmodyfikować elementy strony. Na przykład, zlokalizuj w kodzie i usuń elementy odpowiedzialne za:</p>
<ul>
  <li>skaczący znak zapytania</li>
  <li>odtwarzacz muzyki</li>
  <li>etykietę "Fork me on GitHub"</li>
</ul>
<p>Możesz edytować też kod CSS. Usuń style elementów, których już nie ma na stronie oraz wyedytuj pozycję miotełki tak żeby znalazła się bliżej krawędzi ekranu.</p>
<p>Kiedy skończysz, zapisz zmiany <kbd>Ctrl + S</kbd> i odśwież stronę.</p>

<p style="color: red">Za pomocą DevToolsów, w katalogu <code>/static</code> utwórz nowy plik - <code>bot.js</code>. Umieść w nim jakieś testowe polecenie - na przykład <code>console.log("bot.js się zgłasza");</code>. Dodaj znacznik <code>&lt;script&gt;</code> do strony tak, żeby <code>bot.js</code> załadował się przy starcie i odśwież stronę. W konsoli zobaczysz, że nowo dodany skrypt zadziałał.</p>


<p style="color:red;">Poczytaj kod gry. Na końcu pliku <code>index.html</code> znajduje się cała seria skryptów. Możesz je otworzyć i modyfikować tak samo jak w przypadku <code>index.html</code> - za pomocą <kbd>Ctrl + O</kbd> i <kbd>Ctrl + S</kbd>. Skrypty SpaceBots są wyjątkowo dobrze udokumentowane i nie będziesz mieć z nimi żadnych problemów. Zacznij od skryptu <code>logging_in.js</code> i po kolei przeglądaj kolejne - jest w nich cała masa funkcji, z których będziesz korzystać we własnych skryptach. W ten sposób dowiesz się też jak zbudowany jest domyślny klient gry. Twoim następnym celem jest oczywiście jego modyfikacja.</p>

<hr>

<p>Jeśli chcesz dowiedzieć się więcej o obsłudze DevToolsów, możesz skorzystać z tych stron:</p>
<ul>
  <li><a href="https://developers.google.com/chrome-developer-tools/docs/authoring-development-workflow">Praca w DevTools</a></li>
  <li><a href="https://developers.google.com/chrome-developer-tools/docs/javascript-debugging">Debugowanie JavaScriptu</a></li>
  <li><a href="https://developers.google.com/chrome-developer-tools/docs/console">Obsługa konsoli</a></li>
</ul>

<hr>

<p>Grając w SpaceBotsy będziesz programować w języku JavaScript. Jeśli go znasz, przejdź do rozdziału z opisem mechaniki SpaceBots. Jeśli nie, na kolejnych stronach będziesz mógł go poznać.</p>

<p>Nie musisz go czytać w całości i spokojnie możesz robić to równolegle z poznawaniem SpaceBots. Musisz go jednak przeczytać i wyjdzie ci na zdrowie jeśli zrobisz to wcześniej niż później.</p>
